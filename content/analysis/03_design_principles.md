---
Title: Designprinciper
Description: Analys from kmom04/05/06
Template: analysis
---

Designprinciper
================

I den här rapporten kommer jag att undersöka tre personsidor och analysera dem utifrån olika designprinciper.

Urval
-----------------------
I den här rapporten har jag valt ut tre folkkära artister från Sverige för att analysera deras hemsidor. Alla tre är personer som verkar inom musik- och nöjesbranschen men har olika stil och därför tänkte jag att det kunde vara intressant att titta på. Artisterna vars hemsidor jag ska analysera är <a href="http://laleh.se/">Laleh</a>, <a href="https://www.kallemoraeus.se/">Kalle Moreaus</a> och <a href="https://www.carola.com/">Carola</a>.

Metod
-----------------------
Som metod för att genomföra undersökningen väljer jag att ha artikeln <a href="https://www.canva.com/learn/design-elements-principles/">Design elements and principles</a> som utgångspunkt. Jag tänker använda de 20 principerna för att se vilka hemsidorna använder sig av. 

Resultat
-----------------------

### Laleh
Målet med Lalehs hemsida är att visa upp sig som artist, berätta vem hon är och dela sin musik på olika sätt. Den verkar rikta sig både till publiken men även kanske andra som jobbar inom branschen och journalister.

Webbplatsen är ljus med enhetliga färger i ljusa och klara färger. Texten växlar mellan tunt och tjockt men är till stor del i versaler. Det finns små långsamma rörelser som bidrar till ett lugn på sidan. Jag anser att det är en sida som tydligt visar en stil och det är en stil som jag kan känna igen från Laleh också i andra sammanhang. Därför tänker jag att designen verkligen når målet om att visa vem hon är som artist. De ljusa klara färgerna och lugnet känns också som att det går hand i hand med hennes tankar om livet.

Jag tycker att det går att se flera designprinciper på sidan men de som jag tycker kännetecknar webbplatsens design är färgvalen med den tydligt återkommande rosa färgen samt de små lugna övergångarna/rörelserna. Det bidrar stort till den känsla som jag också annars har kring Laleh. Andra designelement som jag kan hitta är symetri, raka och tydliga linjer, transparans, repetition, balans och val av typsnitt och stil på fonten.

Framsidan och undersidorna på webbplatsen följer i stort samma designprinciper. Framsidan är dock större och sånt som repetition blir tydligare på den sidan även om det också förekommer till exempel på undersidan videor. Färgerna är de samma förutom på undersidan kontakt där jag tycker de har lagt till en röd linje osm jag inte kan koppla till något annat på sidan och därmed blir det lite oharmoniskt just där.



### Kalle Moreaus
Målet med Kalle Moreaus hemsida är verkar vara för att visa upp vem han är som artist och som person. Den verkar rikta sig till publiken som är intresserade av vad Kalle gör och har för sig. 

Webbplatsens design är präglad av vem Kalle är. Han är från Dalarna och det går inte att ta miste om som besökare, det är kurbitsmålningar i både headern och footern och trästrukturen/bilden i headern sätter tillsammans med målningarna en stämning som för tankarna till något lantligt (inte från storstan). Huvudinnehållet på första sidan är olika affischer/bilder från olika projekt som är mer kommersiella och som visar en annan sida av Kalle Moreaus. Jag anser att den här kombinationen av Dalarna som marknadsförings och det mer kommersiella/folkliga föreställningarna som det annonseras för ger en bred men tydlig bild av vem Kalle är och vad han gör och på det sättet tycker jag att designen gynnar det jag tänker att han vill med hemsidan.

Jag kan hitta flera designprinciper och att de används på sidan. Men jag skulle säga att den som är starkast och kännetecknar webbplatsen mest är texturen i headern. Träslaget där sätter en tydlig prägel på resten av sidan också. Övriga designelement som jag kan hitta är till exempel riktning, headern liknar en pil som hjälper ögat att leta efter information, rörelse, symetri, färger, balans, ramar, linjer, inramning och hierarki. 

Sidorna på webbplatsen är väldigt lika varandra. De har lite olika färger men präglas i stort av skogen, trä och kurbits. De innehåller olika saker men det är tydligt att det är samma sida och att det är Kalle Moreaus sida som vi besöker. 


### Carola
Målet med Carolas webbplats känns lite mindre tydligt. Min tolkning är att det är en webbplats för de som vill komma i kontakt med Carola på något vis. Det är inte mycket information om henne utan mer kontaktuppgifter och länkar till andra plattformar så som instagram, facebook och youtube. Men sidan ger självklart också en bild av Carola då den fylls av bilder på henne.

Designen är enkel och tydlig, det känns som att det är ett filter på hela sidan som gör den lite mörkare och enhetlig. Jag skulle säga att designen är ganska intetsägande och det är inte helt tydligt vad Carola vill säga med sidan. Den känns relativt anonym med tanke på att det inte går att läsa någonting om henne någonstans. Footern är dramatiskt svart och vit vilket gör att jag får en känsla av att det skulle säga något men som aldrig riktigt blir tydligt. Bilderna vill man trycka på men ingenting händer vilket gör att den känns lite tom. Men om syftet är att ha kontaktuppgifter tillgängliga så är det också det den gör. 

Jag hittar några designprinciper och om jag ska välja en som jag tycker är tydlig så är det just den här med att det är ett filter på bilder som är genomgående och som skapar en känsla. En känsla som jag tänker ändå stämmer ganska bra med bilden av Carola. Men man förstår inte att hon är en artist utan mer att hon är en person. Andra designelement som jag kan hitta är färgerna, där hon valt att ha rött på aktiva länkar genomgående så det blir som en accentfärg. Sedan kan jag hitta symetri, linjer, kontraster och rörelse. Rörelse kan jag sa tydligt i footern i den bild som finns där. 

Alla undersidor på webbplatsen liknar varandra. Förstasidan är dock den enda som visar något om själva Carola, resten är mer information och ytterst liten sådan. Men headern, footern och färgerna är de samma på alla undersidor.

Analys
-----------------------
Nu har jag tittat på tre olika webbplatser för tre olika artister. Webbplatserna är väldigt olika varandra och jag tycker att det är tydligt att alla har sin individuella design/stil som passar den person som presenteras. 

Jag upplevde att Lalehs hemsida gav det mest professionella intrycket och kanske har det att göra med hur webbplatsens design har utformats. Det jag kan se är att Kalle Moreaus webbplats innehåller många olika designprinciper men jag undrar om det alltid är klokt att försöka få med så mycket som möjligt. Samtidigt upplevde jag att det fanns ganska få designprinciper på Carolas hemsida och att de inte alltid var helt motiverande. Jag tänker att det skulle kunna vara anledningar till att jag upplevde Lalehs hemsida som mer professionell och "färdig" på något vis. Däremot var Lalehs hemsida långsammast med upp emot 6-7 sekunders laddningstid. Det har inte med desginprinciper men ändå något som spelade in i upplevelsen av besöket.

Rörelserna i Carolas sida både när jag hovrade över bilderna och rörelsen i footern kunde jag inte förstå anledningen till och därför kändes sidan tom. Medan pilen i Kalle Moreaus header alltid pekade neråt och förde besökarens blick på innehållet. Lalehs färger och långsamma rörelser gav ett lugn som går i samklang med hennes profil. Det jag tar med mig från den här analysen och undersökningen är att ett designelement på något sätt behöver vara motiverat. 

Min portfolio
-----------------
Här kommer alltså min reflektion och analys över min egen portfolio så här långt. Min portfolio är grön och har ett grönt färgtema och det är väl det mest centrala på sidan just nu. Det är tydligt att det är en sida om design och vem jag är som har skapat den. Jag tycker själv att webbplatsen saknar någonting. Jag försöker se vilka designprinciper som jag kan hitta och det är bland annat färgsättningen, att jag använt mig av ett tydligt färgschema samt att jag i navbaren har försökt skapa ett djup med hjälp av skugga. Känslan som jag får av sidan är ganska lugn men det är lite oklart vad den vill förmedla.
Navbaren är som en linje genom sidan och det skulle kunna ses som en designprincip också. 

Till skillnad från artisternas sidor så är min mer oklar vad gäller temat. Men det tänker jag också har med innehåll att göra. Vi visste inte från början helt vad sidan skulle innehålla och därför lite svårt att förmedla. Jag blandar också språk vilket kan bli förvirrande, även om också Laleh gjorde det på sin sida också. Alla artisternas sidor har haft en mer designad footer än vad jag har och det spelar så klart roll för uppfattningen.

Något som jag har sett när jag har analyserat min portfolio är typsnitten, det känns som att jag skulle behöva hitta typsnitt som är mer enhetliga och välja lite mer var vilket typsnitt ska vara. Till exempel tror jag att det skulle vara snyggt om jag bytte typsnitt i navbaren för att mer fungera ihop med titelns typsnitt. Jag vill också flytta första bilden på hemsidan mer åt höger för att skapa mer balans. Det skulle också vara intressant att se hur jag kan leka än mer med färgerna för att få ett mer seriöst intryck än nu då jag upplever att allt känns väldigt grönt. När jag kikade på de designprinciper som finns blir jag också sugen på att försöka göra något med transparans, men det får vi se om jag lyckas med.

Jag skulle också kunna använda mer bilder för att göra sidan mer intressant, det tycker jag att jag sett i alla de tre artisters hemsidor och det fungerar bra för att sätta en stämning.

Referenser
-----------------------


Övrigt
-----------------------

Den här rapporten har jag skrivit själv.